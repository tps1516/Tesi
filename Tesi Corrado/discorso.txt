INTRO [15 secondi]
Buonasera a tutti sono il laureando Corrado Giancaspro e presento la mia tesi di laurea in Metodi Avanzati di Programmazione dal titolo "Uso di aggregati spazio temporali per la costruzione del modello VAR" relatrice la Dott.ssa Annalisa Appice e il prof. Donato Malerba.

SOMMARIO [40 secondi]
In questa presentazione vi sarà spiegato qual è l'obiettivo della tesi, e quindi il problema affrontato, quali sono state le ipotesi di risoluzione di tali  
problemi e quindi il modo secondo il quale ho cercato di raggiungere gli obiettivi prefissati ed in che modo questi sono stati messi in pratica.  
Seguiranno poi i risultati raccolti ed una descrizione di tali dati con conseguente valutazione del lavoro.  

AGGREGATO [50 secondi]
Prima ancora di definire qual è l'obiettivo della tesi vorrei dare una piccola definizione, utile alla comprensione delle cose che seguono.
Vorrei definire cos'è un aggregato, ovvero una struttura che contiene i dati rilevati nel tempo dalle istanze che ricadono, o che sono ricadute negli  
istanti precedenti a quello attuale, nel cluster. È quindi una struttura che contiene una serie storica multivariata di quelli che sono i dati che sono  
ricaduti all'interno del cluster fino all'istante attuale. 
Questo tipo di struttura è utile perché è sulla base di essa che verrà costruito il modello VAR.


TRADE-OFF [50 secondi]
Nelle versioni pre-esistenti di VARForecaster è possibile scegliere una versione molto accurata ma parecchio lenta o, al contrario, una versione più  
veloce ma con errori di previsione del tutto inaccettabili. È per questo motivo che l'obiettivo della tesi è quello di cercare di bilanciare il rapporto tra  
accuratezza ed efficienza nel sistema VARForecaster, anche perché, se in teoria useremmo la versione molto accurata, in pratica non potremmo farlo in quanto richiederebbe dei tempi troppo lunghi per l'elaborazione.

IPOTESI [1 minuto e  50 secondi]
Considerando il fatto che la fase che comporta un consumo maggiore di tempo è quella della costruzione del modello VAR, e che nella versione 1.0  
non è possibile andare a migliorare le prestazioni in questa fase, ho cercato di migliorare l'accuratezza della versione 2.0. 
Le problematiche riscontrate, e quindi le motivazioni ipotizzate per le quali la versione VARForecaster 2.0 è poco accurata, sono:
-il fatto che gli aggregati associati ai nodi foglia creati in fase di ricostruzione del clustering tree non siano calcolati in tempo reale, ma siano una  
copia di quello che è l'aggregato del cluster padre;
-il fatto che l'albero sia troppo adattato ai dati attuali e che quindi esso sia poco adatto alla fase di previsione dei valori futuri.
Le soluzioni ipotizzate per i problemi appena descritti sono:
-il calcolo dell'aggregato in tempo reale;
-la costruzione del CT in base ad una previsione di quello che potrebbe essere lo snapshot successivo a quello attuale.

VARForecaster 2.1 [55 secondi]
Il calcolo dell'aggregato in tempo reale comporta un miglioramento in termini di accuratezza, in quanto l'aggregato fa riferimento ai valori rilevati  
fino all'istante attuale dalle istanze che ricadono realmente nel cluster in esame.
Ma ancora il margine di errore non è accettabile e questo perché, a causa della natura dei dati in analisi, sono presenti molti outliers. Gli outliers non  
sono altro che dei valori limite nella distribuzione.
Per risolvere tale problema ho pensato di poter utilizzare la funzione mediana. Questa funzione, a causa della sua natura, è molto meno sensibile a  
tali valori.

Eccessivo adattamento [15 secondi]
Come già detto, un altro problema della versione 2.0 è l'eccessivo adattamento del clustering tree ai dati attuali. 
Tale problema si definisce overfitting e la sua conseguenza è avere delle basse prestazioni in fase di previsione dei dati futuri.

VARForecaster 2.2 [50 secondi]
Ciò vuol dire che l'albero è perfettamente adattato ai dati attuali e non tiene conto di quelli che potrebbero essere i valori successivi, a discapito  
della precisione delle previsioni. Per cercare di evitare questo problema si cerca di prevedere quali potrebbero essere i dati che le istanze  
assumeranno nel prossimo istante e si riapprende l'albero in base a queste previsioni. Così facendo si va ad applicare un modello VAR più adatto a  
questi dati e di conseguenza migliore nel effettuare previsione dei valori futuri. 
Per calcolare quelle che potrebbero essere le rilevazioni dell'istante successivo a quello attuale viene utilizzata una funzione di previsione, ovvero  
l'exponential smoothing

Smoothing [40 secondi]
L'exponential smoothing è una tecnica di previsione che è molto utilizzaata nell'analisi delle serie storiche a causa della sua natura, infatti questa è  
ottenuta come media ponderata di tutte le osservazioni disponibili e si assegnano pesi diversi alle varie osservazioni, in modo tale che i pesi delle  
osservazioni passate diminuiscano in modo esponenziale.
In questo metodo è possibile assegnare un peso maggiore alle osservazioni passate a discapito di quelle attuali, viceversa, è possibile assegnare un  
peso maggiore alle osservazioni attuali a discapito di quelle precedenti, oppure è possibile dare pari importanza ad entrambe, non prediligendo  
nessuna delle due.

[7 minuti e 15 secondi] 
